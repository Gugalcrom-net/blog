---
title: "Ar trebui să folosești un Raspberry Pi 4 ca desktop?"
tag: raspberry pi
---

Da, se poate. Raspberry Pi 4 are până la 8 GB de RAM, deci experiența va fi foarte bună.
Se poate rula și de pe un SSD extern, ceea ce ar fi util în acest caz, fiindcă cardurile microSD sunt destul de lente.

Raspberry Pi OS, sistemul de operare recomandat, are o interfață destul de inconfortabilă, cel puțin pentru mine. Se poate instala totuși
mediul grafic Cinnamon, MATE, Xfce sau KDE, care sunt mai confortabile.
Raspberry Pi OS are depozite de software destul de mari și majoritatea programelor se pot instala.

Din păcate, distribuția mea preferată, [Linux Mint](https://linuxmint.com) nu se poate instala, fiindcă Raspberry Pi folosește un procesor `arm64` (ca cele din smartphone-uri), iar Linux Mint suportă doar `amd64` (procesoare Intel/AMD pe 64 biți). [Linux Mint Debian Edition](https://linuxmint.com/download_lmde.php) suportă doar `amd64` și `i386` (procesoare Intel/AMD pe 32 biți).
Totuși, [Ubuntu](https://ubuntu.com) se poate instala. Pentru o experiență desktop mai bună, îl recomand.